# -*- mode: mandoku-view; -*-
#+TITLE: 倪雲林先生詩集
#+DATE: 2015-09-11 16:30:41.525980
#+PROPERTY: ID KR4d0575
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0154-002倪雲林詩集-卷第二.
<pb:KR4d0575_SBCK_002-1a>¶
倪雲林先生詩集卷之二¶
　　　　　　　　荆溪蹇　曦朝陽編集¶
　七言古詩¶
　　送徐君玉¶
閩江之水清漣漪隔江名園多荔枝閩中女児天下¶
白越波飛槳逐鳬鷖棹歌清綿洲渚濶蕩槳落日令¶
人悲蛮烟怪雨忽㝠宻蔣芽蒲葉相叁差此中勝事¶
不爲少徐郎逺逰牽我思¶
　　寄張徐二秀才¶
東膠山麓繚脩阻春水鳴渠竹滿園玄真棲遁樂耕¶
<pb:KR4d0575_SBCK_002-1b>¶
釣徐孺風流存子孫適我騎犢詣其䖏荷尓作黍㽞¶
清言夜䦨把燭竟歸卧烟草蝶飛勞夢魂¶
　　十二月七日岳季堅夜坐走筆書贈¶
僧扉共卧風雨夕岳生清真何太顛持家有弟足自¶
慰無錢沽酒殊可憐梅蕋衝寒愁欲破灯花惱人故¶
生妍孰知旅枕作孤夢周䖏庙前行買船¶
　　為曺僉事畫溪山春暁圗因題¶
荆溪之水清漣漪溪上晴嵐紫翠圍連舸載書烟渚¶
泊提壷入林春蕨肥身逺雲霄作幽夢手栽花竹暎¶
竹扉磯頭雪影多鷗鷺也着狂夫一浣衣¶
<pb:KR4d0575_SBCK_002-2a>¶
　　奉道曺文貞公墓道奉先亭¶
奉先亭子山之隂雲氣低囬何䖏尋烏啼隧道風林¶
静蘚剥亀趺雨&KR1543;深故老猶言前日事鯫生謾感二¶
毛侵河山流峙英靈在丗事紛紛一短吟¶
　　古意一首次韻荅曺徳昭¶
齊王好竽客鼓瑟操瑟何以干齊門古人結交多豪¶
傑况尓封君之子孫王國陳詩終大雅楚俗尚鬼悲¶
招魂相思日暮不可見鴻飛㝠㝠目力昏¶
　　歲己酉八月十四日寓甫里之野人居劉君元¶
　　暉邀余酌酒快雪齋中對月理詠因賦長句¶
<pb:KR4d0575_SBCK_002-2b>¶
涼月紛紛疑積雪凝暉散彩白扵銀此時独酌開軒坐¶
便欲剡溪尋隱淪尓營茅齋名快雪我醉行吟踏秋¶
月河漢無聲風露寒心境泠然同一㓗¶
　　劉君元暉八月十四日邀余玩月快雪齋中命¶
　　余詩因賦¶
卷簾見月形神清疑是山隂夜雪明長歌欲覔剡溪¶
戴悵然停杯逺恨生尓營茅齋名快雪邀我吹笙弄¶
明月明星如銀浮翳消垂露成帷桂花發酒波蕩漾¶
天河傾笙声嫋嫋秋風咽古人与我不並丗鶴思鷗¶
情迥愁絶¶
<pb:KR4d0575_SBCK_002-3a>¶
　　苦雨行¶
孟秋苦雨稻禾死天地晦㝠龍怒嗔南隣老翁卧不¶
起漏屋濕薪愁殺人自云今年八十剰力農一生兹¶
始病两逢赤旱三遇水租稅何曽應王命吾今寕免¶
身為魚死當其時良可吁¶
　　延陵道¶
延陵道去國千有餘里民風質直昔季子攸居義興¶
其属邑過百里而逺麗于南隅民當西晋有周䖏肆¶
勇閗狠扵郷閭人皆以為患父老揚言其非一朝發¶
憤易行忠孝俱其殁巳千載民今仰而祠兹亦余之¶
<pb:KR4d0575_SBCK_002-3b>¶
隣邑也春服始成来㳺而来娱式逢劉公揚䮽踟蹰¶
酌山之泉瀹渚蒲相率奠拜歩趍䄡如歎咏而去方¶
舟載塗錫山之陽其水舒舒山氣磅礴而敷腴上升¶
為雲雨彌滿乎九區&KR0847;圡沃若君子于以田䰻公度¶
中流揚揚其旗載挹載注原茲古𥘉睠此平墟实太¶
伯所都夫子所謂至徳也已矣吁嗟遡流百丗下聞¶
其譲者尚敦乎薄夫¶
　　餘不溪詞¶
開玄舘在餘不溪濵距溪無百歩上清王真人所¶
　立溪流冬夏盈演玉光澄映与他水特異故為名¶
<pb:KR4d0575_SBCK_002-4a>¶
焉庚午歲春因市藥過浙江趣便道将歸梅里俯¶
　斯水而恱之泝流閒咏盥濯平津頋瞻壇宇近在¶
東麓遂舍舟造其下真人為出酒脯燕嘯岩洞竟¶
　日乃返悠悠徂歳忽巳十有七寒暑矣余旣為農¶
畎畞身依稼穑𣸪邇政繁奔赱州里欲為昔逰其¶
可得乎錬師遐騫物表閒情夷朗周覧宇内将還¶
真舘余囙仿像疇昔之所覩極道山之清婉追賦¶
　短章以餞斯别若夫超踪溷濁逍遥玄邁盖深志¶
扵是矣覧而咏言能無動悲慨乎¶
餘不溪水緑生薲放舟演漾當青春舟随鶴影忽行¶
<pb:KR4d0575_SBCK_002-4b>¶
逺洞口桃花飛接人雲松蔽虧烟蘿席儼在溪東之¶
石壁羽人垂衣坐鼓簧饋我晨飡芝&KR0818;香從兹更發¶
洞庭渚濯髪咸池臨故鄉¶
餘不溪水涵緑薲微風砍波蹙龍鱗㸔山蕩槳不知¶
逺两岸桃花飛接人溪逥路轉松風急竹林華房霞¶
氣濕忽逢道士頎而長疑是韓國張子房相期飄拂¶
紫烟裏下攬滄溟浮玉觴¶
　　醉題許生敗壁¶
生有破屋山西村風雨不出卧衡門藂書其間讀且¶
温客耒輟書就琴樽寂寞古道安可論¶
<pb:KR4d0575_SBCK_002-5a>¶
　　陸隱者禱雪獲應¶
紇干山頭黄草枯年年雪花大如掌春風草緑牛羊¶
蕃誰為祈禳𣸪誰賞南雪由来到地消今年冬暖知¶
為天民間禱雪誠希有旱禱桑林聞昔謡¶
　　醉歌行次韻酬李徴君春日過草堂賦贈¶
昔聞杜陵之茅屋汀花㝠㝠汀樹緑舊題新詠荅年¶
華種术行椒繞山麓石床丹䆴青琅玕春渠流水夜¶
潺湲當年寳劍淪黄圡空餘山月照波間今我不樂¶
懐徃古短丗紛紛誰比数花下欣逢李白来山鳥溪¶
童亦歌舞酒酣長嘯五情熱軒冕何榮築岩說邈然¶
<pb:KR4d0575_SBCK_002-5b>¶
抗節餓首陽何異佯狂抱貞㓗君歌巳竟歌我詩賢¶
愚榮悴百年期少文豈愛壁間畫老疾俱来難命駕¶
仰視翕忽浮雲馳安得乗螭与雲化楊花縈夢滿晴¶
天迸壑春雷驚醉眠李侯神清色不動手𫾣茶雪落¶
䡖烟相逢為樂誠草草竟欲携君卧烟島城郭秋風¶
白鶴飛海上飡霞不知老¶
杜陵昔年有茅屋浣花溪邊錦江曲古人不見春風¶
来桃李無言自山麓石床蘚澁青泥乾决渠流水夜¶
潺湲可忴寳劍埋黄土空餘山月照波門今我不樂¶
空懐古短丗長年誰比数花下那知李白来山鳥恣¶
<pb:KR4d0575_SBCK_002-6a>¶
歌童亦舞酒酣大咲五情熱作相形求築岩說夷齊¶
相逝居首陽逍遥采薇飽芳㓗勿歌虞夏神農詩賢¶
愚䓁是百年期魯連恥秦亦蹈海咲尓局促啇山芝¶
少文壁間對圗畫莫待老来難命駕仰㸔翕忽浮雲¶
馳安得乗螭与之化漠漠楊花縈逺天迸壑晴雷驚¶
醉眠李侯神爽色不動手中茶雪落䡖烟逢君此樂¶
誠草草便欲携君卧烟島海上千年白鶴飛丗人胡¶
為而自老¶
　　送潭州魯捴管¶
翽翽文鵷飛渡淮葳㽔五采下天階西疇昨夜雨𥘉¶
<pb:KR4d0575_SBCK_002-6b>¶
遍田父謳歌有好懐湘潭山色随䡖轂談咲来為此¶
州牧隔岸桐林散綺霞三月洞庭春水緑¶
　　題曺雲西畫松石¶
雲西老人子曺子畫手逺師韋與李衡門晝掩春長¶
閒摇毫動筆長凨起葉蔵戈法枝如籀蒼石庚庚橫¶
玉理庭前落月滿長松影落吴松半江水¶
　　趙千里扇上寫山用鄭山人韻題¶
誰見觧衣作盤礴卷懐雲烟歸掌握春雨㝠㝠江水¶
波竹間〇暮衣裳薄零落王孫翰墨餘越王䑓殿久¶
荒蕪要知人好畫亦好愛比當年屋上烏¶
<pb:KR4d0575_SBCK_002-7a>¶
　　鄭有道隱居梁鴻山因寄¶
伯鵉近在東山陲室無孟光唯两児草堂資煩王録事¶
事蓮社縁依逺法師迎我掃除松下雪因君起寫壁¶
間詩便知從子遂真隱深谷紫芝堪療飢¶
　　題柯敬仲竹¶
誰能寫竹𣸪盡善髙趙之後文与蘇檢韻蕭蕭人品¶
係篆籀渾渾書法俱奎光博士生最晚耽詩愛畫同¶
所趍興来揮洒出新意孰謂髙趙先乎吾¶
　　江南曲¶
春風顛春雨急清泪泓泓江水濕落花辞枝悔何及¶
<pb:KR4d0575_SBCK_002-7b>¶
絲桐哀鳴乱朱碧嗟胡爲客去郷邑相如家徒四壁¶
立栁花入水化緑萍江波摇蕩心怔縈¶
　　賦耕雲¶
大茅峯前万頃雲烟耕雨溉暁絪緼也知神物無根¶
蒂誰種空山誰与耘愛君茅屋當南便閑㸔隂晴玩¶
其変白鶴眠松夜夜歸朝逐孤雲如匹練¶
　　汎滄浪¶
滄浪可濯纓春雨㸔潮生斵得木蘭槳欲向桃源行¶
桃花源裏秦人住花發綺霞明処処何用文章寄武¶
陵時有漁郎自来去¶
<pb:KR4d0575_SBCK_002-8a>¶
　　對&KR0922;樹花¶
去年&KR0922;樹花開時羙人明璫坐羅帷今年&KR0922;樹花如¶
雪美人死别已十月梓花如雪不忍㸔沉吟懐思淚¶
䦨干鳴鳩乳燕共悲咽栁綿風急烟漫漫¶
　　恒徳堂¶
虚林閑居養黄寕隱几消揺逰玉亰怡然樂康息天¶
黥良醫良相仙道并&KR0847;施同仁而異名沒身身存故¶
長生龍虎珮符鳯凰翎出戯玄洲入紫清一念不已¶
三千齡子能神視廬幽貞觀恒斯見天地情氣専志¶
一徳乃恒¶
<pb:KR4d0575_SBCK_002-8b>¶
　　畫竹¶
吾友王翁字元舉喚我濡豪畫縑楮喬柯脩竹蒼蘚¶
石霜葉風梢碧滋雨湖州仙去三百禩坡翁髙絶孰¶
与侣黄華父子亦間出氣粗惜産旃裘所本朝髙趙¶
妙一丗蔑視子端少稱許薊丘黄岩筆墨閒瑞鶴神¶
鵉競翔翥二公去後無復有谷鳥林烏誰指数奎章¶
博士丹丘生未若員嶠䏻濡呴道園歌咏譽丹丘坡¶
曉畫法難為語常形常理要玄觧品藻固巳英灵聚¶
少陵歌詩雄百代知畫暁書真謾與坡深書畫詩更¶
妙味永甘香試躭咀嗟余生後愛詩畫所恨遨逰不¶
<pb:KR4d0575_SBCK_002-9a>¶
從汝王翁好古已成癖說史談詩身欲羽吴江遇我¶
涕縦横飯我羔芹一炊黍晚持此卷索塗抺醜婦為¶
顰走隣女此詩此畫君勿咲焚弃筆硯當樽爼¶
　　贈季丙卿¶
季子蕭條千古心断碑荒塚在江隂行人過客寕知¶
此春雨年年江水深家園正近延陵郭丗逺義風猶¶
未薄獨識寥寥末派孫種杏成林惟賣藥¶
　　題王元用秋水軒¶
秋水如玉涵緑蒲玉壷羙酒清若無佳人倚窓調錦¶
瑟文君勸飲坐當壚昔年種栁遶漢南樹今摇落人¶
<pb:KR4d0575_SBCK_002-9b>¶
何堪惟有年年秋水至翠烟石黛漾晴嵐開軒清映¶
臨秋水斜日荷花淡相倚凌波微歩襪生塵交甫凝¶
情珮還委¶
　　賦清隱閣¶
尓營草閣名清隱著在䡖鷗逺水邊春池覔句政思¶
尓拄杖𫾣門忽繫船共賞竒文哦庾信更誇草聖法¶
張顛到此自忘歸㒷逸研雲歸寫古苔篇¶
　　題畫¶
橘窓春夜雨潺潺剪烛裁詩畫碧山迸水㝎侵林下¶
路蕙花委砌石苔斑夢乗艇子清江濶坐聴橈聲暗¶
<pb:KR4d0575_SBCK_002-10a>¶
相撥未必漁翁似我閑棹歌不待鳴鳩聒¶
　　畫竹贈王允剛¶
子猷借地種脩筠何可一日無此君葉籠書席摇翠¶
雨隂結香炉屯緑雲聞孫住近吴江渚二仲遨遊如¶
蔣詡置酒邀余寫竹枝隔竹庖人夜深語¶
　　次韻鶴詩¶
丹鳯葳𬎼何䖏蔵翳兹天孫雲錦裳戞然長鳴引圎¶
吭晨飛岷峨暮良常玉笙寥寥珮琅琅千年仙驥時¶
歸翔出苔飲泉下趍蹌忽然不返歲月長尔居鷄羣¶
独仿偟羽衣猶白未老蒼清都霄䑓應已忘啄腥吞¶
<pb:KR4d0575_SBCK_002-10b>¶
腐塵土郷垂軒豈復思華陽樊籠未離勿張皇¶
　　寫墨竹贈顧友善¶
頋伯末派隱君子林居江濆古東里澡身㓗行讀書¶
史思友天下之善士緑竹猗猗蔚材美独立不懼羣¶
不倚長吟揮毫為君起寫其形模惟肖似諒㢤直清¶
可以比¶
　　賦翠濤硯¶
岳翁甞宝翠濤石今我還珍翠濤硯翠濤沄沄生縠¶
紋雲章龍文發竒変米章硯山徒自惜此硯顛應未¶
曽見我𥘉避乱失神物玉蟾滴淚空悽恋珠還合浦¶
<pb:KR4d0575_SBCK_002-11a>¶
乃有時洗滌摩挲氷玉姿書舟輕迅逐鳬鷖喜出火¶
宅臨清漪松雲磨香淬毛錐天影江波■碧滋一咏¶
新詩開我眉¶
　　康素子雜言一首¶
道徳五千言玄之而又玄谷神不死曰玄牝用之不¶
勤以綿綿太原道士康素子口講此書手畫指猶龍¶
之後有蒙荘逥薄宇宙有根柢胡蝶栩栩觀物化濠¶
魚洋洋樂何似壷丘弟子御風逰遊仍有待曷足恃¶
凥輪神馬鴻濛外恍惚杳㝠随所止化人之居隣太¶
清十二重楼臨五城千刼謂如一食頃不起于座空¶
<pb:KR4d0575_SBCK_002-11b>¶
飛行王喬鶴上吹玉笙食棗東海安期生雲車霓靷¶
到平地渇飲懸河又為傾大茅登雲二弟迎紫虚永¶
和傳玉經楊曦以㖟許長史玉斧清映道𥘉成貞白¶
子微如日烱千岩万壑春㝠㝠葛玄祭錬匡廬頂淵¶
雷一声眠鶴醒道陵章奏陽平治子孫縄繩祖武継¶
重陽晚出金末裔全真尓名欽丗世仰瞻在昔老荘¶
列近比盰膽逺胡越要知道不出智勇疾似秋空鷹一¶
撇素乎素乎尓隣乎道徳而不孤凡夫皆具仙真躰¶
一扇仁風病即蘇¶
　　畫寄王雲浦¶
<pb:KR4d0575_SBCK_002-12a>¶
吴松江水漾春波江上歸舟發棹歌&KR0829;我江亭醉三¶
日鳯笙鵉吹拂雲和紛紜省署縻官軄老我澄懐倦¶
逰㦄㸔君骨相自有仙故作長松挂青壁¶
　　趙榮禄馬啚¶
甞聞唐開元時畫馬曺将軍妙合変化神紛絃少陵¶
為作歌其詞藹如雲又聞宋元祐之中李龍眠畫法¶
奄出将軍前蘇黄二子誇神駿險語驚飛蛟蟄囦國¶
朝天馬来西極振鬛駑駘為辟易玉堂學士寫真龍¶
筆陣長驅万人敵學士歌詩清且腴當時作者数楊¶
虞畫成題咏兩竒絶價比連城明月珠吁嗟天馬天¶
<pb:KR4d0575_SBCK_002-12b>¶
一隅寳繪于今亡巳夫學士多師内廐馬淂法豈在¶
曺李下俗工未觧知神妙此日罷駑遍區夏好事㳅¶
傳亦苦心誰為幽賞伯牙琴独悲蘭亭蠒𥿄随零雨¶
轉覺臨寫紛紛費毫楮¶
　　贈丁醫士¶
泊舟風雨芙蓉城江上君山雲錦屏我来巳是千年¶
後舘主子孫猶識丁丁君手錬不死藥芙蓉仙人乆¶
相約孤鰥七十老無家種杏春林㸔落花¶
　　寄徐元度¶
二月苦雨晝如晦閉户独眠無所為黄鳥翻飛乍依¶
<pb:KR4d0575_SBCK_002-13a>¶
竹櫻桃爛熳開滿枝起覔杜康欲自慰坐無徐孺令¶
人悲春㠶早晚江西去東湖宅前舟可維¶
　送錢成大赴淮南¶
桐栢山髙淮水濶道塗悠悠心忽忽大藩作鎮據两¶
淮公侯千城孰予越帶雨春潮送櫓声淮山千里青¶
相迎隱居行義今寥落到邑煩君訪董生¶
　　奉寄沈理問¶
紫霞虚皇之上清迢迢十二楼五城烟霧囱扉鳥為¶
使霞綃衣裳翠織成雲旂翠旓集真侣清露如鉛籠¶
玉宇囬㸔人丗萬蚍蜉擾擾泥塗困雲雨騏驥縶足¶
<pb:KR4d0575_SBCK_002-13b>¶
鳴何飢黄鵠截翮不淂飛杜䳌哀號鷓鴣泣苦竹嶺¶
頭無月輝可憐仙凡一塵隔哀樂紛綸殊不極人間¶
亦有學仙人神巫僛僛舞瑶席精灵翕忽虹影長觴¶
湛桂酒羞楓香雲情蜷局難為駐丗味膻腥不足甞¶
仙人舊亦人間住乗雲徃列仙曺署願従帝所話悲¶
&KR0605;明良㽞心乃竒遇我聞天道自循環福善殃滛帝¶
或関令威亦成歸来願豈遂忘情出两間¶
　　螮蝀一首¶
歲巳亥春仲月之六日自寅迄酉震雷且雪甲辰暮¶
冬日癸卯螮蝀見為震陬飛龍挟雷震落景皎出月¶
<pb:KR4d0575_SBCK_002-14a>¶
老夫頻年熟灾異夏凄其風冬乃熱晝霧暝如夜淫¶
雨十旬浃疲農不使憇殘喘志士不得安岩穴國之¶
祅沴古亦有十月震電天或隕石或雨血人君脩徳¶
灾可弭桒生于朝䓇王業方今滔滔天下墊鋒鏑四¶
起羣豪傑孰能拯乱以為治嗜仁而不虐吁嗟斯民¶
命矣夫荼毒殘傷亦何辜¶
　　題畫贈吕彦貞¶
江上秋雨晴泊舟烟水汀孤吟誰和予悠悠蟪姑鳴¶
故人&KR0829;我㽞三宿豆畦蘿逕居幽独松醪陸續酌山¶
瓢灯影縦横寫風竹水光雲氣共悠悠鶴思鷗情樂¶
<pb:KR4d0575_SBCK_002-14b>¶
此㽞無褐無衣悲骯髒三沐三釁嘆伊優君自息機¶
江上住我且沿洄從此去啚訖新詩草草裁眼底流¶
光水東注¶
　　賦許君震杏林小隱¶
江上春雨歇喬柯散繁花開尊藉莓苔共醉仙人家¶
霽景麗華彩㣲波摇絳霞東風夜来急吹雪滿江沙¶
明朝束熟虎為守郊原緑遍聞鳴蛙¶
　　郭文顯善推人禍福神驗賦贈¶
昔者馬季主賣卜如有神郭君言禍福竒中季之倫¶
頋我年衰野而戇尚復紛紛嬰丗網為卜明年春水¶
<pb:KR4d0575_SBCK_002-15a>¶
生欲問桃源刺漁榜¶
　　姚節婦詩¶
節婦復節婦䖏心良獨苦苟不義以生寕從義而死¶
荆南流水石鹵齒寇辱形虧涴清泚妾可死不可辱¶
夫從父生死携女婦兮婦兮死所安使我感激涕汍¶
瀾古今出䖏多射利委身事國為貪奸嬴王易主意¶
未殚身没令名生羙官嗚呼史臣直筆古来少孤臣¶
直節令尤艱¶
　　李徴君将還楊州囙言沈郎官吴中賦此以寄¶
二月桃始華淮南客還家堦前踈雨落堂上春衣薄¶
<pb:KR4d0575_SBCK_002-15b>¶
爲言沈約在吴中玉壷青絲酒如空春風相過蕙草¶
緑芳菲滿堂樂未終¶
　　送潘生適越¶
鏡湖春水緑沄沄两岸揚花飛白雲落日繫舟㣲雨¶
歇一壷濁酒飯香芹嘉尓盛名年少得筆精墨妙比¶
羊欣日長髙卧無餘事應有人書白練裙¶
　　秋鶴軒¶
開軒北郭名秋鶴鶴影翩翩向寥廓不見千年丁令¶
威悲嗟城郭是耶非紛紛霜葉飄庭樹苔色荒隂翳¶
烟霧草逕逶迤深樹中時有山僧自来去¶
<pb:KR4d0575_SBCK_002-16a>¶
　　送頋生歸四明¶
江上買舟歸四明竹枝嫋嫋秋風生好營三釜為親¶
養此去千里飛雲情禾稼登塲候鴈至霧雨如晦晨¶
鷄鳴舒王舊日宰邑䖏苔石縦横湮姓名¶
　　題陳氏齋壁¶
愛尓茅齋少塵雜時来下帷清晝眠風流政使書裙¶
去嬾惰惟知坦腹便林間病鶴尚俛啄池上山雞徒¶
自憐何為當年種桃者移家偶脫區中縁¶
　　宿薩判官家聴琴¶
薩公䏻琴賢且文城闉一遇何懽忻髙堂掃榻新雨¶
<pb:KR4d0575_SBCK_002-16b>¶
霽為鼓瀟湘之水雲竹林蕭瑟風嫋嫋山日晻靄波¶
沄沄曲終推琴意愈淡忍即别去随飛蚊¶
　　十一月廿三日率性徳原共載過林下而余適¶
　　不在遂返棹竟還明日詩来囙次韻重邀之¶
雲林風雪興不孤指頋可求塗豈迂兩忘主賔政自¶
好一以禮法何其拘我方飄忽念歲月君乃踈豁笑¶
人奴再為理棹急相就放筆㸔寫狂逰啚¶
　　汎滄浪¶
滄浪可濯纓春雨㸔潮生斵得木蘭槳欲向桃源行¶
桃花源裏秦人住花發綺霞明䖏䖏何用文意寄武¶
<pb:KR4d0575_SBCK_002-17a>¶
陵時有漁郎自来去¶
　　至正十三年三月四日同章錬師過張先生山¶
　　齋壁間見柯敬仲墨竹因懐其人其詩文書畫¶
　　鍳賞古跡皆自許為當代所少狂逸有髙海岳¶
　　之風但目力稍恕耳今日那可得耶¶
柯公鍳書奎章閣吟詩作畫亦不悪圖書寳玉尊鼎¶
觶文彩珊瑚光錯落自許才名今獨歩身後遺名将¶
誰託蕭蕭烟雨一枝寒呼尓同逰如可作¶
　　贈陸子華¶
為愛&KR0873;西春水緑三年不来今乃復如来不三宿桑¶
<pb:KR4d0575_SBCK_002-17b>¶
下子華㽞我經旬宿東隣唯有沈休文文字詩篇与¶
討論時時亦復具雞黍未䏻厭飫嘉盤飱爲君吐出¶
無味句歎尔網魚共濡煦不作卑卑兒女情仰天大¶
咲飄然去¶
　　贈頋㝎之¶
䡖薄紛紛新少年論詩作賦如湧泉爲雲爲雨手畨¶
覆背面傾擠當面憐阿翁七十仍踰四与我同心生¶
並丗髙卧白雲飡絳霞草堂門對靈岩寺¶
　　贈丘氏兄弟及周生¶
岑參兄弟皆好竒二丘那復論東西欵門㸔竹我𥘉¶
<pb:KR4d0575_SBCK_002-18a>¶
到置酒投轄烏欲棲掃壁寫圖觀落墨㵸芹㽞坐綴¶
新題東風甚与周郎便桃李隂隂晝滿蹊¶
　　贈陶得和製墨¶
麋膠万杵搗玄霜螺製𥘉成龍井庄悟得廷珪張遇¶
法古松烟細色蒼蒼桐花烟出潘衡後依旧升龍栁¶
枝瘦請㸔陶法妙非常一點濃雲瓊楮透¶
　　奉寄沈理問¶
紫霞虚皇之上清迢迢十二楼五城烟霧囱扉鳥為¶
使霞綃衣裳翠織成雲旂翠旓集真侣清露如鉛籠¶
玉宇囬㸔人丗萬蚍蜉擾擾泥塗困雲雨騏驥縶足¶
<pb:KR4d0575_SBCK_002-18b>¶
鳴何悲黄鵠截翮不得飛杜䳌哀號鷓鴣泣苦竹嶺¶
頭無月輝可憐仙凡一塵隔哀樂紛綸殊不極人間¶
亦有學仙人神巫僛僛舞瑶席精靈翕忽虹影長觴¶
湛桂酒羞楓香雲情蜷局難為駐丗味膻腥不足甞¶
仙人旧亦人間住乗雲徃列仙曺署願從帝所話悲¶
&KR0605;明良㽞心乃竒遇我聞天道自循環福善殃滛帝¶
或関令威亦有歸来願豈遂忘情出两間¶
<pb:KR4d0575_SBCK_002-19a>¶
