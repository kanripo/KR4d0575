# -*- mode: mandoku-view; -*-
#+TITLE: 倪雲林先生詩集
#+DATE: 2015-09-11 16:30:41.566369
#+PROPERTY: ID KR4d0575
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0154-003倪雲林詩集-卷第三.
<pb:KR4d0575_SBCK_003-1a>¶
倪雲林先生詩集卷之三¶
　　　　　　　　荆溪　&KR0989;曦朝陽編集¶
　五言律詩¶
　　与張貞居雲林堂宴集分韻得春字¶
青苔網庭除曠然無俗塵依微樵逕接曲宻農圃隣¶
鳴禽巳變夏踈花尚駐春坐對盈樽酒欣従心𫠦親¶
　　用虞道園韻奉贈謝長源¶
公子太𫝊裔好扵湖上居卷簾微雨裏岸㥽晚凨餘¶
古刻秦斯篆玄經許椽書何當尋好事皷枻及秋&KR0004;¶
　　題張徳常良常草堂¶
<pb:KR4d0575_SBCK_003-1b>¶
一室良常洞幽&KR0055;古大茅風瓢元自寂畦甕不知勞¶
独出逢&KR0016;虎&KR0004;来學種桃还應白雲裏遅子共逰遨¶
翠壁隣丹䆴青楓背草堂琴書聊卒&KR0010;麋鹿自成行¶
澗水流盃滑飛花入座香&KR0014;無問津者及此繫舟航¶
　　贈王生蒙泉¶
曉鏡拂秋水晴簷度白雲青春去浩浩艶蕋落紛紛¶
道在形神豫心由瞭眊分君其慎語黙丗事豈余聞¶
　　俞子中見過¶
積雨衆芳歇新晴生緑隂獨眠方不愜多子復相尋¶
鳴鹿在春野啼鶯聞逺林余懐良已罄咏嘯罷清琴¶
<pb:KR4d0575_SBCK_003-2a>¶
　　賦平野¶
見話幽人屋荒城落日邉川途澷浩浩&KR0196;𣗳靄芊芊¶
野稻&KR0004;收碧江魚上釣鮮何當剰沽酒直到尓門前¶
　　對雨次張貞居韻¶
戸庭来㳺絶園林飛雨滋芳氣&KR0004;襲&KR0525;圜文復散池¶
裁書&KR0178;沾濕對&KR1543;謾懐思清溪巳可汎方舟幸及兹¶
　　奉荅明卿先生¶
林靄去鶴唳孤&KR0196;原上村稧澗緑雲滿換幘晴景暄¶
䖏和斯遺隘&KR0573;冲自寡言君亦固窮節衆溺何當援¶
　　題張氏藂竹軒¶
<pb:KR4d0575_SBCK_003-2b>¶
髙軒自虚曠幽竹亦藂生苔石寒依玉風泉夜奏笙¶
治&KR0227;䡖可着醖酒緑因名好折青鵉尾仙壇掃月明¶
　逰善權洞¶
来窺善權洞一上李公楼水玦岩前引雲旌松際浮¶
然灯長不夜垂釣只虚舟欲讀吴朝刻真成冐雪逰¶
　　贈蕳上人¶
&KR0004;公經閣裏復遇蕳禅師好飲茅君酒狂吟杜牧詩¶
錢唐江上去楊栁花飛時㠶影青山隔依依夢見之¶
　　友人期過寺中不至¶
山寺擁炉夜風声如怒濤独吟何水部还思王&KR0016;曺¶
<pb:KR4d0575_SBCK_003-3a>¶
曠逹余𫠦羡阻别心增勞来兹慰幽𡨜䡖舟𦍒即操¶
　義興吴國良用桐烟製墨黒而有光膠法又得¶
　　其𫝊將逰吴中以求售&KR0186;賦詩以速其行云¶
生住荆溪上桐花收夕烟墨成羣王秘嚢售百金𫝊¶
孰謂奚珪勝徒称潘谷仙老松端媿汝桐法更清妍¶
　　贈墨生¶
岩谷春風起桐花落澗紅隔水䡖&KR0196;發收煤石䆴中¶
豹嚢秘玄玉鵞池生白虹湯生法潘谷千載事同風¶
　　題方厓墨蘭¶
蕭散重居寺春風蕙草生幽林蒼蘚地緑葉紫璚莖¶
<pb:KR4d0575_SBCK_003-3b>¶
早悟聞思入終由幻化成虚空描不盡明月照敷榮¶
　　送徐元度还江西¶
悠悠西江水綿綿江上山借問離羣鶴孤飛㡬時还¶
白雪亦忌絜青雲安可攀時時王子晋吹笙向人間¶
　　秋日贈張茂实¶
久客東海上秋風吹練裙放言愛荘史咲癖如陸雲¶
采藥清晨出哦詩静夜聞滄浪可濯&KR0085;吾与尓為群¶
　　悼朱髙士¶
秋日髙人逝㣲霜&KR0525;草摧鵞群空碧沼鶴影自層䑓¶
應御泠風出疑随宻霧来松杉暮蕭瑟撫事有餘哀¶
<pb:KR4d0575_SBCK_003-4a>¶
　　雲槎軒¶
已比溝中断空思海上浮随雲秋汎汎貫月夜悠悠¶
無路通河漢憑誰問女牛漂揺非有待吾道付滄洲¶
　　&KR0009;王叔明¶
䏻詩何水部愛石米南宫&KR0098;矣英才最居然外祖風¶
釣&KR0093;&KR0196;霧外船影畫啚中他日千金積陶朱術偶同¶
　　悼項山清上人¶
幽曠山中樂飄颻物外踪&KR0394;餘閑憇石㝎起独哦松¶
花落春衣静雲垂澗戸重依依種蓮䖏林暝只聞鍾¶
　　賦徳機徴君荆南精舍圖¶
<pb:KR4d0575_SBCK_003-4b>¶
結廬溪水南勝事&KR0085;幽探夏果&KR0085;山雨春衣染夕嵐¶
石欹招鶴磴門俯射蛟潭日日縈歸夢蕭條雪滿簮¶
　　追次唐綦母潜宿龍興寺詩韻&KR0009;方厓¶
無家何䖏歸南渚有禪扉湘簟閒秋水池蓮墜羽衣¶
硯池滋黯黯竹露净㣲微秋燕情如客攙君去槳飛¶
　　又贈道益¶
昔者劉髙士&KR0716;山曽結廬挿籬培杞菊充棟著圗書¶
鶴影秋雲外蛩吟夜雨餘茂深縄祖武息㬌在林居¶
　　又贈道益并似陸明本¶
作賦雲間陸䏻詩鄴下劉悲秋多逺思棙柁作清逰¶
<pb:KR4d0575_SBCK_003-5a>¶
竹冷侵衣屦窓虚見女牛灯前一盃酒漂泊更維舟¶
　　送宗天章歸廬山¶
屏風茅九疊歸伴鶴巢松五老峯前路東林寺裏鍾¶
宗雷憂入社陶謝莽遺踪我亦名山𨼆他年何䖏逢¶
　　贈公逺¶
霜葉落欲盡晚山㸔更青躡將沙際&KR0282;坐久水邉亭¶
俛仰巳如夢漂摇同泛萍稻粱非𫠦恋黄鵠思㝠㝠¶
　　&KR0009;道士王宗晋¶
王君舊𨼆地聞更結茅茨鶴&KR0769;春裁苧鵞群雪泛池¶
時歌緑水曲不負碧山期夜雨生春草令人起夢思¶
<pb:KR4d0575_SBCK_003-5b>¶
　　&KR0009;郯九成¶
州府今爲椽風埃多厚顔香芹渾滿澗去鶴未巢山¶
思逐春雲乱心随野水閒章君應話我樗散碧岩間¶
　　邀張彦髙¶
清風入庭户野客意悠㢤一与佳人别階前生緑苔¶
欝欝松隂晚悄悄竹扉開我有盈樽酒懸榻待君来¶
　　用韻重&KR0009;¶
山齋秋聴雨髙卧㒷悠㢤鹿飲荒池水蝸耕石逕苔¶
宝瑟芳塵滿臨尊詎忍開長吟我有待躡屩子&KR0014;来¶
　　&KR0009;張徳常¶
<pb:KR4d0575_SBCK_003-6a>¶
&KR0114;宅近溪西雲&KR0196;只尺迷晝眠同野鶴晨𩔖&KR0049;林雞¶
舊種松三逕春栽菊滿畦来禽与青李囊致不封題¶
　　三月十日義興王子明送竹&KR1642;賦詩¶
竹下拾&KR0196;&KR0818;筠籃&KR0004;送將亭亭似三秀楚楚異衆芳¶
猶帶雨露氣更懐泉石郷此日山中客笋蕨得新甞¶
　　髙進道水竹居¶
我愛髙𨼆士移家水竹邉白雲行鏡裏翠雨落階前¶
独坐敷書席相過趂釣船何當重来此為醉酒如川¶
　　張天民溪亭¶
罨畫溪亭月當窓影更妍朱絃彈緑水細栁舞春烟¶
<pb:KR4d0575_SBCK_003-6b>¶
杜牧何年宅山僧栖夜禪張公一杯酒独醉羲皇前¶
　　送王𠦑明¶
連榻卧聴雨劇談清更真少年英邁氣求子不多人¶
仕禄豈云貴貝琛非𫠦珎當希陋巷者樂道不知貧¶
　　積雨¶
積雨生朝&KR0818;㣲風墮碧蓮鵞池汲書水鶴帳理琴絃¶
&KR0282;躡苔衣破窓承𣗳影圎空林無与語長夏曲肱眠¶
　　賦雪蓬¶
手把玉麈尾身披素綺裘梨花縈夜月栁絮入虚舟¶
不作飢鳶咏其如載酒㳺囙懐剡溪㒷&KR0196;水暮悠悠¶
<pb:KR4d0575_SBCK_003-7a>¶
　　孤雲用王叔明韻¶
&KR0196;浦寒汀雨吴山楚水春絶無凝滯跡本是不覊人¶
&KR1295;鶴同栖息蛟龍任屈伸自嗟猶有累斯丗有吾身¶
　　二月十六日賦¶
白鶴烟霧逺滄洲雲海寛䕷蕪細雨濕&KR0669;李春風寒¶
沉憂欝不觧離緒杳無端还憶郊園集琴醖共清歡¶
　　寫山隂丘壑圖&KR0009;趙士瞻¶
吾愛趙徴士清才&KR0014;逸群昔營山隂宅今在吴松濆¶
月牖自理詠春&KR0325;(偏/羙)芹逺懐松上鶴寫&KR0009;嶺頭雲¶
　　賦雪舟¶
<pb:KR4d0575_SBCK_003-7b>¶
一舸星河渚空明玉氣浮懐仙李太白訪逵王子猷¶
月明如可掇曙光疑欲流銀屏雲毋幛夢為笙鶴逰¶
　　題李遵道山居圗¶
披圗惨不樂日暮眇余思坐石㸔雲䖏空齋對榻時¶
丗途悲荏&KR0002;墨氣尚淋漓惆悵&KR0016;鯨客于今豈有之¶
　　寫秋林逺岫圖贈約齋囙題¶
五言&KR0330;刺史此地数曽逰無復緑隂静空悲紅𣗳秋¶
市声晨浩浩雲影暮悠悠徴士冲&KR0109;勝&KR0829;余共茗甌¶
　　次韻酧荅謝叁軍王長史¶
岧嶤太華𨼆婉恋東山情學本猶龍老詩工阮𡵯兵¶
<pb:KR4d0575_SBCK_003-8a>¶
心期流水逺丗事浮雲䡖公府饒才彦琅琅玉雪明¶
示病維摩室端居無俗情清齋久絶飲白首不論兵¶
露壁蛩吟切風林鶴骨䡖何時王内史相見眼増明¶
　　贈友生¶
故人于静逺訪我到南湖作黍&KR0188;親㵸開筵酒屡沽¶
臨流同嘯咏剪烛尚歌呼長夜清無寐还爲風竹圗¶
　　題畫¶
甫里林居静江湖逺浸山漁舟衝雨出巢鶴帶雲還¶
漉酒松肪滑敷茵楮雪閑春風一来過似泊武𨹧湾¶
　　荒村¶
<pb:KR4d0575_SBCK_003-8b>¶
踽踽荒村客悠悠逺道情竹梧秋雨碧荷芰晚波明¶
穴䑕䏻人拱池鵞𩔖鶴鳴蕭條阮遥集㡬&KR0282;了餘生¶
　　七月十四日對雨一首¶
雨簷驚瀉瀑江漲忽通渠古砌羅秋草荒畦綴晚&KR0188;¶
稍開雲表月还掩篋中書欲話幽貞意忘言巳久如¶
　　&KR0009;虞子賢¶
天濶海漫漫崑山望眼寛桃源迷晋丗松𣗳受秦官¶
雨蘚鹿迒遍霜梧鵉影寒封題数行字聊問竹平安¶
　　贈沈文㪯¶
波光浮草閣苔色上春衣楊栁鶯啼&KR0201;櫻桃鳥啄稀¶
<pb:KR4d0575_SBCK_003-9a>¶
榮名非𫠦慕登覧竟忘歸&KR0873;水宜脩禊重来坐釣磯¶
　　為文㪯畫&KR0873;山啚因題¶
華亭西畔路来訪田時踪月浸半江水蓮開九朶峯¶
酒盃時可把林&KR0369;或相従興盡泠然去雲濤起壑松¶
　　己酉八月廿三日雨至廿六日乃開霽賦五言¶
　　呈徳常¶
積雨琴絲緩㳂堦蘚碧滋泥途方汨没茅屋且棲遅¶
酒向隣家貰盃従野老持便應従此去海上&KR0049;安期¶
　　徐伯樞歸耘軒¶
歸耘向何䖏近在東膠山白雲宿虚牖釣艇當荒湾¶
<pb:KR4d0575_SBCK_003-9b>¶
彈琴送落月濯纓弄潺湲寸田勿稂莠𫠦願勤治芟¶
　　用&KR0212;齋韻贈張韓二君¶
張仲情何厚韓康&KR0105;亦深賦詩論宿好聚首契&KR0004;心¶
阮籍唯湏酒陶潜不觧琴与君忘尓汝蕭散鶴鳴隂¶
　　賦謝王&KR0212;齋¶
不面&KR0379;經宿題書細作行心親情恋恋事徃意茫茫¶
酒榼浮松蘂羊腔截玉肪歌詩报佳貺期此共徜徉¶
　　次韻酧&KR0212;齋見詒二首¶
秋氣入幽居堦前𣗳影踈筋骸渾&KR0180;惰服食轉清虚¶
薄晚魚潜渚新晴&KR1543;繞除茯苓期共煮悵望苦吟餘¶
<pb:KR4d0575_SBCK_003-10a>¶
荆溪丘壑逺睱日淂跻攀野客時相過髙人意自閑¶
&KR0251;門㸔脩竹&KR0114;宅近青山勝事今寜有幽吟一觧顔¶
　　畫竹&KR0009;王&KR0212;齋¶
荆南山色裏翠竹宻縁溪冉冉春&KR0196;薄㝠㝠暮雨迷¶
夢長胡蝶化行逺鷓鴣啼旧日栽桃李清隂自滿蹊¶
　　聴雨¶
楼上㸔春雨玉笙悲逺天&KR0605;夷紅㸃筆芳草緑摇烟¶
冉冉侵書幌㝠㝠濕釣船新愁嫌㸃滴元不到鷗邉¶
　　畫&KR0009;王雲浦¶
蕭散賢公子衡門似水清花間青鳥過砌下緑苔生¶
<pb:KR4d0575_SBCK_003-10b>¶
山色排簷入江波照眼明開啚想幽境欲為寫閑情¶
　　雨几¶
雨几唯生睡村醪不觧愁泥塗深溺象身丗眇浮漚¶
逕草紛披濕林扉惨淡秋何人富春渚五月披羊裘¶
　　題丘氏壁¶
我愛丘君宅蕭然𨼆者風石邉蒙細篠井上植髙桐¶
墨沼鵞羣白雲窓藥蕋紅咏歌當上已修楔樂融融¶
　　三芳圗¶
丹桂月光落猗蘭琴調清独忴秋鶴瘦相對夜江橫¶
芳烈誰先後才華孰重䡖道心安有染無物惱閑情¶
<pb:KR4d0575_SBCK_003-11a>¶
　　畫江天晚色贈志學¶
不見吕君久題詩懐不忘風声渾落葉山影半斜陽¶
独鶴来遅莫孤㠶出渺茫為啚秋色去㽞&KR0009;讀書堂¶
　　桂花¶
桂花㽞晚色簾影淡秋光靡靡風还落菲菲夜未央¶
玉縄低缺月金鴨罷焚香忽起故園想泠然歸夢長¶
　　荅雲浦¶
尋真狎𨼆淪息景絶風塵屈子䏻安義陶公每任真¶
山中宜餌术江上憶&KR0325;&KR1052;亦欲従栖遯柴車為尓巾¶
　　題墨竹贈李文逺¶
<pb:KR4d0575_SBCK_003-11b>¶
義㒷李文逺墨法似潘衡麋角膠偏勝桐花&KR0196;更清¶
紫雲&KR0254;泛泛玄璧理庚庚安淂龍香剤霜枝寫月明¶
　　送僧¶
聞&KR0003;四明道山川似若耶去依阿育塔还宿&KR0394;王家¶
望井封殘雪江船聚晚沙光公強徤否持底作生涯¶
　　垂虹亭¶
虚閣春城外澄湖暮雨邉飛雲忽入户去鳥欲窮天¶
林屋青西暎吴松碧左連登臨感時物快吸酒如川¶
　　三月四日觧逅徳方&KR0048;官九成&KR0122;史扵荆溪之¶
　　上相従及旬而别囙九成徴余畫并賦詩為贈¶
<pb:KR4d0575_SBCK_003-12a>¶
剡&KR0122;學阮&KR0122;宛然西晋風百年聊復尓三語將無同¶
載酒来溪上㸔山入剡中孤㠶逐雲影烟雨滿春空¶
　　又題畫贈九成¶
吴山春雨净江渚莫潮平觧䌫欣&KR0004;霽開㠶已到城¶
郯君有髙趣樽酒慰閑情醉&KR0269;真丘壑毫端一咲成¶
　　暮春期潘徴君不至¶
風林驚宿雨澗户落殘花芳月忽巳晚幽期良恐賖¶
黄鸝念求友鸚鵡呼煮茶猶&KR0049;犢車至心親寕惮遐¶
　　&KR0009;徐仲清¶
岩谷採靈藥蕭條栖遁情白雲簷下宿海鶴階前鳴¶
<pb:KR4d0575_SBCK_003-12b>¶
燕爼登春&KR0818;晨飱脯竹萠詩憑五瀉水好過蘭𨹧城¶
　　送李徴君逰荆溪囙&KR0009;王司丞¶
何䖏尋狂客故人王子猷花落庭前𣗳風吹溪上舟¶
紫筍生春雨緑薲滿芳洲心随酒船發悵望不䏻休¶
　　題畫贈張玄度¶
蕭條江渚上舟檝晚相過卷幔吟青嶂臨流寫白鵞¶
壮心千里馬歸夢五湖波園石荒筠翳風前怳浩歌¶
　玄度文學好學工詞翰藹然如虹之氣真江南澤¶
　中千里駒也十二月十四日侍乃翁訪僕江渚相¶
　与話舊踟蹰&KR0055;動故園之感囙想像喬木佳石翳¶
<pb:KR4d0575_SBCK_003-13a>¶
　没扵荒筠草蔓中遂寫此意并賦詩以贈焉¶
　　為唐景玉畫丘壑啚并賦¶
丹&KR0052;㽞玉斧真籙佩青童蛻迹氛埃外怡情岩穴中¶
吹笙緱嶺月理詠舞雩風欲畫玄洲趣揮毫清㒷同¶
　　稽山草堂為韓致用賦¶
稽山讀書䖏應近賀公湖磵月懸蘿鏡汀花落酒壺¶
賣藥入城市扁舟在菰蒲逃名向深僻君豈伯休徒¶
　　五雲書屋¶
幽&KR0055;𨼆者宅迢逓少微山賀公鏡湖曲李白棹歌还¶
雨几研苔碧風軒江竹斑韓衆近何似晏㬌白雲間¶
<pb:KR4d0575_SBCK_003-13b>¶
　　畫竹贈王光大¶
荆溪王𨼆士相見每従容借地仍栽竹巢雲独傍松¶
青苔盤石净嘉𣗳緑隂重約我同栖遁嵩髙苐㡬峰¶
　　題漁樵友卷¶
釣水&KR0167;樵山逃名宇宙間一篙春水净半畞落花閑¶
鷗鳥時親狎松雲共徃還厭聞塵丗事緬邈不相関¶
　　題畫贈王仲和¶
曽住南湖宅于今已十年樷筠还自翳喬木故依然¶
雨雜鳴渠&KR1543;雲連煮术烟何時重相過爛醉得佳眠¶
　南湖陸玄素髙士幽居今王君仲和居之水木清¶
<pb:KR4d0575_SBCK_003-14a>¶
　華户庭幽&KR0201;余嘗寓其家四年翛然忘丗慮也仲¶
　和以此幀索畫竹石畫已并詩其上以寫惓惓之¶
　懐玄素仲和外舅也故尤感余故人之思乙巳&KR0004;¶
　月十七日¶
　　荅光大¶
空谷枉嘉藻幽吟當廪秋詩鏗清庙瑟書&KR0717;屈盧矛¶
學業余多愧才華子独優飛鵉天外羽斯丗邈難儔¶
　　畫竹&KR0009;張天民¶
良常南洞口聞有掃塵齋竹影春當户泉声夜遶堦¶
自矜霜兎徤安有魯魚&KR0446;截得青鵉尾因風&KR0009;好懐¶
<pb:KR4d0575_SBCK_003-14b>¶
　　題元朴上人壁¶
蕭條江上寺迢逓白雲横坐待髙僧久時聞落葉声¶
鴟夷懐徃事張翰有餘情独掉扁舟去門前潮未生¶
　　挽張徳常¶
孝弟由天性清貞有祖風宦逰江郭逺歸𨼆曲林通¶
𥊏古真成癖歌詩信已工有才悲賈𫝊荏苒百年中¶
　　&KR0009;章心逺¶
江海章髙士相違已半年青山雲冉冉白鶴影翩翩¶
坐㸔神鰲抃行吟秋水邉何當拾瑶草遅子華山巔¶
　　&KR0009;張景昭¶
<pb:KR4d0575_SBCK_003-15a>¶
烟渚落日後風林清嘯餘䡖舟下天際髙人遺素書¶
笋脯炊菰米松醪薦菊𦵔子有林壑趣江海一胥踈¶
　　&KR0009;東白上人¶
楓林散霞綺湖水淡秋&KR0196;忽憶北麻𣻌&KR0004;春掉酒船¶
羽容借鱠具髙僧醉棲禅何時来甫里痛飲痛飲前¶
　　畫吴松山色贈潘以仁¶
吴松春水緑揺蕩半江雲嵐翠窓前落松声渚際聞¶
潘郎狂𥊏古容我醉書裙鼓柁他年去相従逺俗氛¶
　　贈友¶
父子相師友周南義理門阿翁如玉㓗賢嗣似春温¶
<pb:KR4d0575_SBCK_003-15b>¶
舍後自生笋堂隂亦𣗳萱西山近在望静黙以忘言¶
　　贈陸𨼆君¶
甫里髙人後風流有裔孫愛山仍愛晝㽞饌復㽞樽¶
每看雲眠石因尋竹欵門今朝嵐翠濕應是雨翻盆¶
